<!DOCTYPE html>
<html>
    <head>
        <meta charset="UTF-8" />
	    <title>Rozwój pływania soprtowego</title>
	    <link href="style.css" rel="Stylesheet" type="text/css"/>
        <script src="time.js"></script>
    </head>
    <body onload="startTime()">
        <header>
            <h1>
                Moja pasja
            </h1>
        </header>
        <h2>
            Rozwój pływania soprtowego
        </h2>
        <p>
            Początek i rozwój pływania sportowego przypada na ostatnie lata XIX wieku, kiedy to umiejętność pływania stała się konkurencją sprawdzającą jak szybko
            człowiek może poruszać się w wodzie. Zaczęły powstawać na świecie sportowe organizacje skupiające osoby pragnące współzawodniczyć o tytuł najszybszego
            pływaka. Prekursorami byli w tej dziedzinie Anglicy, a w ślad za nimi Szwedzi, Niemcy, Węgrzy, Francuzi, Holendrzy, Amerykanie, Włosi i Austriacy.
            Za początek pływania sportowego na świecie uważa się pierwsze pływackie mistrzostwa Anglii, które odbyły się w 1871 r. W 1896r. odbyły się pierwsze
            nowożytne Igrzyska Olimpijskie, na których pływanie nalazło się jako jedna z ośmiu dyscyplin, w których rozgrywała się rywalizacja sportowa. Brak
            jednolitych przepisów w tej dyscyplinie sportu sprawił, że pływano wówczas jedynie stylem dowolnym, z możliwością jego zmiany w trakcie pokonywania
            dystansu.19 lipca 1908r. powołano do życia Międzynarodową Federację Pływania (FINA), która miała za zadanie ustalać przepisy w tej dyscyplinie, dystanse
            oraz konkurencje. Organizowała również wszystkie poważniejsze spotkania międzynarodowe, na których to można było bić rekordy pływackie. W 1912r. na
            V Igrzyskach Olimpijskich po raz pierwszy uczestniczyły w rywalizacji pływackiej kobiety. W okresie intensywnego rozwoju pływackiego ruchu sportowego
            na świecie, Polska pozostawała pod zaborami, co uniemożliwiało szybki rozwój pływania w naszym kraju. Dopiero w roku 1922 powstał Polski Związek
            Pływacki, który rok później został oficjalnie przyjęty do międzynarodowej organizacji FINA. W czasie okupacji Hitlerowskiej uprawianie sportu zostało
            zakazane, PZP zawiesił swoją działalność, która została reaktywowana w 1945r.W latach 50-tych w historii polskiego pływania odnieśliśmy pierwsze sukcesy
            międzynarodowe. Wtedy to Marek Petrusewicz pobił rekord świata na 100m stylem klasycznym i wyrównał rekord na 200m tym samym stylem. Od 1973 r. organizowane
            są mistrzostwa świata w pływaniu. Zawody pływackie odbywają się na specjalnie zbudowanych pływalniach, spełniających warunki przepisów FINA. Rywalizacja
            rozgrywana jest na pływalniach 50-cio metrowych jak i 25-cio metrowych. Na długich basenach rozgrywa się najważniejsze imprezy pływackie, takie jak:
            Igrzyska Olimpijskie, Mistrzostwa Świata, Mistrzostwa Europy, Igrzyska Wspólnoty Brytyjskiej, Mistrzostwa Pacyfiku i inne tego typu zawody. Mistrzostwa
            Świata i Europy rozgrywane są także na krótkiej pływalni, jednak nie są to zawody prestiżowe. Pływalnia olimpijska, na której rozgrywane są zawody, powinna
            mieć wymiary 50x25 m, o głębokości minimum 2.0 m, posiadać 10 torów (każdy o szerokości 2.5m). Temperatura wody podczas zawodów powinna wynosić 
            od 25°C do 28°C. Źródło: "Rys historyczny pływania" mgr Aleksandra Misiak
            
        </p>
        <nav>
            <a href="./index.html">Strona 1</a><br /><br />
            <a href="./strona2.html">Strona 2</a><br /><br />
            <a href="./strona3.html" class="this">Strona 3</a><br /><br />
            <div id="txt"></div>
        </nav>
    </body>
</html>